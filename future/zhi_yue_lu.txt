毗婆尸佛：
  偈曰：“身从无相中受生，犹如幻出诸形象。幻人心识本来无，福罪皆空无所住”。
尸弃佛：
  偈曰：“起诸善法本是幻，造诸恶业亦是幻。身如聚沫心如风，幻出无根无实性”。
毗舍浮佛：
  偈曰：“假借四大以为身，心本无生因境有。前境若无心亦无，福祸如幻起亦灭”。
拘留孙佛：
  偈曰：“见身无实是佛身，了心如幻是佛幻。了得身心本性空，斯人与佛何殊别？”。
拘那含牟尼佛：
  偈曰：“佛不见身知是佛，若实有知别无佛。智者能知罪性空，坦然不怖于生死”。
迦叶佛：
  偈曰：“一切众生性清净，从本无生无可灭。即此身心是幻生，幻化之中无罪福”。
